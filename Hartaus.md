Hartaus on hyvin merkittävä osa seurakuntayhteyttä ja sopii riparilla erityisen hyvin pidettäväksi juuri ennen nukkumaanmenoa. Iltahartauden kannattaa olla mahdollisimman rauhallinen, jotta leiriläisetkin rauhoittuisivat ja menisivät helposti nukkumaan.

# Koostumus
Hartaus voi oikeastaan olla hieman millainen tahansa, mutta rauhallisuus on lähes aina merkittävässä roolissa. Tässä artikkelissa on kuitenkin vain erittäin yksinkertainen peruspohja hartauden pitämiseen, sillä se toimii aina lähes varmasti. Leiriläisten rauhoittamiseksi kannattaa laittaa jotakin rauhallista musiikkia soimaan taustalle ennen hartauden alkua, kun leiriläiset vasta saapuvat hartaustilaan.

### Helppo hartauspohja
1. Alkulaulu
2. Raamatunteksti
3. Isosen puhe
4. Laulu
5. Rukous
6. Herran siunaus
7. Loppulaulu


# Herran siunaus
_Herra siunatkoon teitä ja varjelkoon teitä_  
_Herra kirkastakoon kasvonsa teille ja olkoon teille armollinen._  
_Herra kääntäköön kasvonsa teidän puoleenne ja antakoon teille rauhan._  
_Isän ja Pojan ja Pyhän Hengen nimeen._  
_Aamen._  

## Yhteen ääneen
Herran siunaus voidaan sanoa myös yhteen ääneen:

_Herra siunaa meitä ja varjele meitä._  
_Herra kirkasta kasvosi meille ja ole meille armollinen._  
_Herran käännä kasvosi meidän puoleemme ja anna meille sinun rauhasi_  
_Isän ja Pojan ja Pyhän Hengen nimeen._  
_Aamen._  