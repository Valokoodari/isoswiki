{{sketsi
 | nimi       = Hyvää päivää, kirvesvartta
 | rooleja    = 2
 | ikä        = Kaikille
 | kesto      = 5-10 minuuttia
 | sisällä    = Kyllä
 | ulkona     = Kyllä
 | lavasteet  = Puukko, vuoltava puukappale, jakkara
}}

Vanha mies istuu ja veistää kirveen vartta. Hän selittää yleisölle, että on kahdeksankymmenen vanha ja kuulo on mennyt. 
"Ei silti, ei täällä korvessa niin paljon ihmisiä asukaan, että siitä haittaa olisi. Turisteja vain tuppaa joka kesä pyörimään täällä päin ja niitä on ihan kiusaksi asti. Monesti tulevat ihan käymään. Enhän minä enää kuule, mitä nuo juttelevat, mutta samoja kysymyksiähän nuo aina ovat. Ensiksi ne kysyy, että mitäs se vaari vuolee, johon minä tietysti vastaan, että kirvesvartta, kirvesvartta. Sitten ne kyssyy ikää, paljonkos sitä on kertynyt. No kahdeksankymmentä vuotta tuli viime kevväänä täyteen. Sitten niille tulee jano ja ne kysyy, että oliskos vettä saatavilla. Tuollahan kaivossa on, kansi on vähä laho että kannattaa varoa. Niiden pemari on tietysti sitten simahtanut ja seuraava kysymys onkin, että oliskos traktoria että sais hinata sitä. No tuollahan se on sontatunkion alla puskurit ruosteessa maannu jo kymmenen vuotta, ei sillä enää mitään tee. Tai kyllä minä sitä yritin viime viikolla polkasta, mutta eihä siitä mittää tullu. Sitten ne kysyy, että onko hevosta. No kakshan niitä on ollu: Länkisääri ja umpiluinen. Länkisääri meni viime vuonna makkaratehtaalle. Liekö jo lenkkinä syöty alas. Umpiluinen on tuolla Peräseinäjoella tukinajossa, kovassa käytössä. Seuraava kysymys on että puhelinta löytyykö. No eihän meillä sellaasia nykyajan mukavuuksia ole. Lahtisen Urpolla on tuolla järven toisella puolella. Sitä minä käytän, kun hätä tullee. Ja kyllä ne tiedetään ne ahneet kaupunkilaiset: ”Oisko papalla evästä kun matka on niin pitkä?”. No tuolla jääkaapissa on, voi hakia vappaasti... Noo, sittekun on näitä navikaattoreita ja mitä kaikkia, muttakun ei ne toimi niin ne kysyy, että voisko se pappa tulla näyttämmään tietä. No kyllähän minä sitten aina voin... Jaa, sieltähän tuleekin jo taas yksi. Mikä lie svedupelle taas." <br>
<br>
Nuori turisti kävelee paikalle, ja alkaa jutella vaarille:<br>
- ''Joo, hyvää päivää.''<br>
• '''Kirvesvartta, kirvesvartta.'''<br>
- ''Tuota... Justiinsa... Kauankos vaari on siinä istunut?''<br>
• '''Kahdeksankymmentä vuotta tuli viime kesänä täyteen.'''<br>
- ''Ohhoh... Oliskos vaarilla venettä lainata?''<br>
• '''Tuollahan kaivossa on, kansi on vähä laho että kannattaa varoa.'''<br>
- ''Vainiin... No tuota... Entäs, mitenkäs perhettä? Onkos talossa emäntää?''<br>
• '''No tuollahan se on sontatunkion alla puskurit ruosteessa maannu jo kymmenen vuotta. Kyllä minä sitä viime viikolla koitin polkasta, muttei tullu mittään.'''<br>
- ''Öö... No entäs tyttäriä..?''<br>
• '''No kakshan niitä on ollu: Länkisääri ja umpiluinen. Länkisääri meni viime vuonna makkaratehtaalle. Liekö jo lenkkinä syöty alas. Umpiluinen on tuolla Peräseinäjoella tukinajossa, kovassa käytössä.'''<br>
- ''Kännykästä hiukan on akku lopussa. Mutta toisaalta ois kyllä kaamea 
vessahätäkin. Kuule oisko papalla vessaa lainata?''<br>
• '''No eihän meillä sellaasia nykyajan mukavuuksia ole. Lahtisen Urpolla on tuolla järven toisella puolella. Sitä minä käytän, jos hätä tullee.'''<br>
- ''Kuulkaa, onkohan teillä yhtään järkeä päässä?!''<br>
• '''No tuolla jääkaapissa on, saa hakia vappaasti.”'''<br>
- ''Kumpi tässä on hullu, minä vai sinä?!''<br>
• '''Voinhan minä tulla näyttämään!'''<br>
(Nousee puukko kourassa, turisti lähtee pakoon ja vaari perään...)

[[Luokka:Sketsit]]
