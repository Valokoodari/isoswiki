Perhe on ajomatkalla pitkin moottoritietä. Isä on kuskina, äiti pelkääjän paikalla, lapset (tai mummo) takapenkillä ja ulkomaalainen salamatkustaja peräkontissa. Poliisi pysäyttää auton.

**Poliisi:** "Onneksi olkoon, olette moottoritien miljoonas käyttäjä! Minulla on ilo ojentaa tämä miljoonan euron voittoshekki! Mitä aiotte tehdä voittorahoilla?"

**Mies:** "No tuon ajokortin voisi tietysti ajaa..."

**Vaimo:** "Älkää kuunnelko miestäni! Se puhuu aina kännissä mitä sattuu..."

**1. lapsi:** "Minähän sanoin, että näin käy kun lähdetään varastetulla autolla liikenteeseen."

**2. lapsi:** "Hys, ole hiljaa tai ne hakkaa meitä taas!"

**Salamatkustaja:** "Ollaanko me jo rajan yli?"


## Tiedot
### Isoset
- rooleja: 5-6
- ikä: Kaikille

### Yleistä
- kesto: 2 minuuttia
- sisällä: Kyllä
- ulkona: Kyllä
- lavasteet: tuoleja, peite